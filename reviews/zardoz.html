<h1>Zardoz (cool? / 2)</h1>

<p>Марти:</p>
<p>Както в началото разбрахме, филмът може и да се случи, и да не се. Така че може би не се е случил.</p>
<p>Според мен този филм беше просто направен, за да има много хора в предизвикателно облекло, или без такова. С изключение на това, и множеството оргии, които се случиха на екрана, не се случи нищо друго. Или по-точно почти долових нишката на това, което се беше случило:</p>
<p>Не разбирам какъв беше смисъла да се отделят като за начало. Или на това да започват човечеството наново. На планетата си имаше достатъчно хора. Те просто им казваха да се убиват взаимно&hellip;</p>
<p>Това общество си беше чиста проба профанизъм, и се разхождаха с нещо, с което казаха, че били тръгнали към звездите - да бе да. Това било дед енд. Е хубаво, те били безсмъртни. Ами ако си бяхте седнали на гъза, можеше да успеете. А вие не правехте нищо и само мрънкахте, че искате да умрете.</p>
<p>Защо тези от вортекса искаха да го убият? Никва идея. Той придоби някви суперпауърс и ги издуха, и те решиха - добре, няма да го избиваме тогава, сега искаме НИЕ да умрем. И той заживя щастливо с мацката, която искаше най-много от всичко да го убие, а после просто реши да се откаже от тази идея.</p>
<p>Просто всичко стана много дийп. Толкова дийп, че вече не се вижда.</p>
<p>И накрая само да спомена, че той разгада цялата тайна, като прочете корицата на The Wizard of Oz. Той от книгата беше разбрал, че трябва да убие Зардоз. Кил Джон Ленън. Да не говорим, че повечето сцени изглеждаха като някакви саут парк неща. Това всичко е било част от дъ ивъл план на Зардоз, да го убият, така. Щото той, както всички останали, иска да умре. Ок. И веднага след като той направи нещо с диаманта, стана някакво тотално мазало. Въобще не се разбираше накрая къв е контекста вече.</p>
<p>Ако трябва да помисля за оценката, тогава никаква идея. Аз съм просто объркана от този филм. Не беше досаден или квото и да е, но просто си е тъпофилм, няма кво да се лъжем. Може би имаше някакви сполучливи идеи и насоки, но не ги бяха ползвали. Давам му едно: COOL. Щото го разбрах, точно колкото разбрах и Кин-дза-дза.</p>

<p>Руми:</p>
<p>Внимание: Сюжета на Зардоз не може да бъде проследен от хомо сапиенс. Първо трябва да минат няколко поколения, с които да се брийднеш, да ги облъчиш с информация директно от световния суперкомпютър, и потенциално техните деца биха могли да разберат филма. При наличието на такъв мутант, който има потенциала да го разбере, филмът трябва да се гледа задължително всеки понеделник сутрин на гладно преди лягане, за да се асимилира в срок от 19 години и половина.</p>
<p>А за простосмъртните: Крайно занимателен. Разбива клишето на класическия тъпофилм, в който нищо не се случва. В този филм се случва абсолютно всичко, което беше възможно да се случи (а и това, което не беше възможно). Все пак да си припомним, че още от началото бяхме предупредени, че ще гледаме нещо, което може да се случи, а може и да не се.</p>
<p>На моменти си въобразих, че схващам какво се случва, но после просто продължавах да гледам още няколко сцени и отново се загубвах. Което е нормално, щото съм на доста еволюционни поколения от шанса да разбера Зардоз. Но ще се опитам, като ритуално го гледам на забавен каданс всяка събота вечер, докато друсам какви ли не наркотици.</p>
<p>Един въпросителен знак бих могла да оставя като оценка?</p>
<p></p>

<p>Допълнителни учебни материали върху филма могат да бъдат намерени тук: <a href="https://floatingheadofdeath.blogspot.com/">https://floatingheadofdeath.blogspot.com/</a></p>

<div id="footer">
<span id="timestamp"> September 12th, 2020 6:04pm </span>
</div>
