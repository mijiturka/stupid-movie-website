<h1>Zabavno ne6to za Troll 2</h1>

<p>(дългоочакваното ревю)</p>
<p>На 15ти септември ние бяхме много начетени и гледахме образователния филм Трол 2. За втори път.</p>
<p>Изчакахме точно 5 години, 5 месеца и 5 дни и още 3 дни за да изгледаме отново този корифей на филмовото изкуство, който въпреки всички глупости, които изгледахме през последните 5 години, си остава един от най велико тъпите филми евър.</p>
<p>На Трол 2 не може да му се даде награда, защото той сам си е отличие - шедьовър на тъпофилмовото изкуство. Само в Трол 2 може да не се появи нито веднъж нито един трол, а само гоблини. Само в Трол 2 може някви съмнителни хора да те карат да ядеш зелена пихтия, ти изобщо да не се усъмниш на подозрителния й цвят, и да се окаже, че тя като за начало не е било нужно да е зелена, а просто на тях така им харесва да украсяват храната. Само в Трол 2 може да се случи сцената с пуканките и царевицата - това беше най-съмнителния човек, който караше някой друг да яде нещо, и пича го направи без да задава излишни въпроси.</p>
<p>Логиката в решенията на персонажите липсваше. Цялата дебилност на филма идва в крайна сметка от безумното държание на хората в него. Дъ лингъринг въпрос: Защо? Защо човек на път за магазина ще попадне в колата на някъв полицай и ще си хапне ебаси съмнителния зелен сандвич? Защо някой би срещнал егати съществата в гората и би отишъл при тях, за да им каже: пичове, аре стига? Защо гоблините не могат да влязат в къщата, какво ги възпира в това, че се налага да слагат хората в оцет, ако влязат? Защо ще ги консервират, след като са вегетарианци? Защо тъпчат хора, след като са вегетарианци? Защо в магазина не предлагат яйца, защото са вегетарианци, но ти пробутват мляко? Защо всичкото мляко е вкиснато? Защо когато се превръщат от хора в гоблини, пушките им се превръщат в колове? Защо майката пита мъжа си кои са дъ гоблинс, след като (както тя сама ясно отбеляза) дядото е нейн баща? Защо мацката не се размаза, като си изпусна щангата върху себе си? Защо някви хора търсят бютифул либерейтид мацки в село с 26 човека? Защо отидоха на ваканция - лов за мацки и не излязоха нито един път от тая каравана? Защо майката след толкова растения и тролове се натъпка с няква ябълка, директно след като се прибра? Защо гоблините са толкова любезни, че да я пренесат от банята културно на масата, преди да си я хапнат? Защо този филм изобщо е направен? И защо са решили, че е добра идея да го кръстят Трол 2?</p>
<p>И разбира се най-кретенския момент беше запазен за самия край, където победихме гоблините и злата им кралица, като просто се натъпкахме с някакъв бургер. Какво е единственото, което може да победи трола - така де, гоблина? Дъ пауър оф гууднес и холестерола.</p>
<p>Във филма има толкова много глупости, че аз вече го забравих.</p>
<p>Трол 2 - за двойно по-голямо удоволствие!</p>
<p>Оценки няма нужда да даваме. Това беше просто една гала-вечеря на тъпофилмовото изкуство. В менюто: Трол 2. Гарнитура - зелена пихтия.</p>

<div id="footer">
<span id="timestamp"> September 15th, 2020 6:28pm </span>
</div>
